Scenari d'uso
================

La fase di ricerca qualitativa ci ha anche permesso di definire un set minimo di scenari d’uso del sito della ASL.  

L’obiettivo di questa attività è stato definire gli scopi per cui i cittadini utilizzano più frequentemente il sito di una ASL, in modo da progettare una struttura e una navigazione del modello che risponde ai bisogni informativi degli utenti. 

Abbiamo elaborato gli scenari in modo da rappresentare le motivazioni per cui le diverse personas individuate si trovano ad interagire con il sito, a visitare determinate sezioni e a cercare certe informazioni. Questo ci ha permesso di prioritizzare la progettazione delle principali sezioni, contenuti e interazioni del modello. 

Gli scenari individuati sono:

- Scegliere o cambiare il medico di base;
- Cercare informazioni sulle strutture appartenenti alla propria ASL di riferimento;
- Accedere ai servizi online della propria ASL/Regione;
- Cercare un percorso di cura o assistenza;
- Cercare le informazioni su come ottenere un'esenzione;
- Cercare le informazioni su una campagna di screening e prevenzione;
- Cercare informazioni riguardanti certificazioni e obblighi in materia di igiene;
- Cercare i concorsi e i bandi attivi presso l'ASL di riferimento;
- Cercare informazioni sullo stato d'affolamento in tempo reale del Pronto Soccorso.

Di questi scenari sono poi stati realizzati i prototipi interativi da utilizzare per effettuare i test di usabilità.

