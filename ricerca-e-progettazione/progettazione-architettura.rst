Progettazione dell'architettura
================================

L’obiettivo dell’architettura dell’informazione è definire lo scheletro di base che costituirà il sito. Nel caso del modello è essenziale per dare indicazioni chiare agli enti sulle sezioni in cui è diviso il sito, la gerarchia dei contenuti sulle pagine di dettaglio e le tassonomie per classificare i contenuti.

In primis abbiamo strutturato l’aberatura, definendo quante e quali sono le voci di menù di primo e secondo livello, e le diverse sezioni in cui è suddiviso il sito. Ciò ha determinato anche l’individuazione delle relative tipologie di pagine e organizzazione dei contenuti all’interno di esse, in base alle necessità informative degli utenti e in funzione di alcune tassonomie. 

Dopo aver definito questa prima bozza, abbiamo svolto una sessione di co-progettazione con gli stakeholder, rappresentanti di enti e fornitori tecnologici. I partecipanti - divisi in gruppi di lavoro misti - hanno ragionato nella prospettiva delle diverse personas sui diversi scenari d’uso, per revisionare i percorsi di navigazione possibili per raggiungere gli obiettivi informativi, individuare criticità, opportunità di miglioramento, e aumentare il livello di dettaglio.  

I risultati di questa attività hanno permesso di informare le successive iterazioni sull’architettura del modello fino a raggiungimento della forma definitiva. 
