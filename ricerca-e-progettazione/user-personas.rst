User personas
================
A corredo degli scenari d'uso sono state definite 7 User Personas, ossia dei modelli di utente del sito, ciascuno definito da un set di necessità corrispondente ad uno o più degli scenari. 

Questo strumento è necessario per far sì che necessità e bisogni degli utenti influenzino e informino il processo di progettazione. Ciascun persona viene etichettato con alcune informazioni identificative (nome, genere, età) e ha un proprio background che narra alcune delle evidenze raccolte in fase di ricerca con i cittadini. Ogni personas inoltre ha una città di residenza/domicilio (che definisce l’area in cui è presente la ASL di riferimento) e una valutazione complessiva delle competenze digitali.

Le descrizioni delle personas corrispondono a macro-categorie di utenti che rappresentano:
•	Comuni cittadini che hanno diritto ai servizi erogati dal Servizio Sanitario Nazionale (SSN);
•	Caregiver, persone che prestano cura a familiari o ad individui anziani, disabili o malati;
•	Imprenditori che possono usufruire dei servizi ASL per ciò che riguarda la propria attività;
•	Operatori sanitari che possono essere interessati a concorsi indetti dalle ASL.

Il set di personas identificato corrisponde ai seguenti profili:

- Alfredo, 36, Cittadino, Roma;
- Antonio, 72, Cittadino, Sestri Levante (GE);
- Olga, 57, Cittadina e caregiver, Cantù (CO);
- Roberta, 50, Cittadina, Napoli;
- Alessia, 29,	Imprenditrice,	Matera;
- Claudia, 27, Operatrice sanitaria,	Ferrara;
- Paolo, 40,	Cittadino,	Torino.

