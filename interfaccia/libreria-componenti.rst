File della Libreria dei componenti UI
=======================================

Per il modello è stata creata una libreria di componenti standardizzati che definisce il punto centralizzato dal quale recuperare gli elementi che andranno a comporre l'interfaccia del sito. 

I vantaggi di utilizzare una libreria di componenti sono:

-	una maggiore applicabilità a livello di implementazione, riducendo tempi di sviluppo e frequenza di modifica degli stili e al contempo garantendo una maggiore consistenza in termini sia visivi che di esperienza tra i siti;
-	un’esperienza d’uso più coerente per i cittadini, garantendo maggiore orientamento e trovabilità dei contenuti anche nel passaggio tra diversi siti ASL.

All’interno del file Figma è possibile trovare tutte le informazioni di implementazione, di utilizzo e di comportamento a livello di interazione. 

`Vai alla libreria dei componenti UI <https://www.figma.com/file/wsLgwYpYrd9yS9Tqx0Wkjp/ASL---Modello-sito?type=design&node-id=0-1&mode=design&t=r4McNSsn9GBsL5Tk-0>`_

Fondamenti (Foundations)
----------------------------
I fondamenti di UI sono gli elementi che definiscono le caratteristiche dei componenti dell’interfaccia utente.

La base dei fondamenti del modello ASL è stata generata a partire dallo UI Kit Italia al quale sono stati integrati alcuni elementi aggiuntivi caratterizzanti del modello. 

I fondamenti definiscono le linee guida per l’utilizzo di:

•	nomenclature (naming);
•	griglie e  spaziature (spacing);
•	colori e tokens.

Componenti (Components)
------------------------------

I componenti definiscono i mattoni riutilizzabili del kit. Ciascun componente è stato progettato per incontrare bisogni specifici degli utenti e, nel loro insieme, definiscono i modelli di interazione.

I componenti sono divisi in:

•	Components: ossia tutti i singoli componenti del Kit;
•	Sections: ossia organismi di componenti che si ripetono all’interno di determinate pagine o sezioni del sito.

Layout di pagina (Page layouts)
----------------------------------

I layout di pagina invece definiscono i template che, attraverso l'insieme di componenti specifici, articolano la struttura delle pagine e del contenuto al loro interno.

I layout di pagina disponibili sono:

•	Homepage;
•	Pagine lista;
•	Pagine foglia;
•	Pagine aggregatorici;
•	Ricerca.

Personalizzazione dell'interfaccia
-------------------------------------

Aggiungi il logo dell’ASL, scegli la giusta tipologia di header e imposta i colori primari e secondari.

La `guida alla personalizzazione del modello <https://www.figma.com/file/wsLgwYpYrd9yS9Tqx0Wkjp/ASL---Modello-sito?type=design&node-id=1821-146657&mode=design&t=r4McNSsn9GBsL5Tk-4>`_ ti aiuta a creare un sito con una resa grafica fluida, accessibile e che rispecchia al meglio l’identità visiva dell’ente di riferimento.

