Sezione ASL comunica
=======================

Questa sezione racchiude tutta la comunicazione ufficiale dell’ASL verso gli utenti ed è il principale punto di riferimento per restare aggiornati sulle novità.

Al primo livello, la sezione presenta una pagina lista “ASL Comunica”.

Al secondo livello, la sezione si dirama in una serie di pagine categoria:

•	Notizie
•	Comunicati stampa
•	Eventi
•	Concorsi
•	Bandi di gara

Per approfondire la struttura della sezione ASL comunica, vai al `Grafico dell’alberatura (PDF 4.3MB) <https://designers.italia.it/files/resources/modelli/aziende-sanitarie-locali/Alberatura-ModelloASL-DesignersItalia.pdf>`_.


Pagina lista di primo livello ASL comunica
----------------------------------------------

La pagina lista di primo livello di questa sezione è pensato per raccogliere e categorizzare tutti i contenuti editoriali disponibili sul sito, in modo da indirizzare facilmente gli utenti verso i contenuti di interesse. 

`Vai ai layout hi-fi della pagina ASL comunica <https://www.figma.com/file/wsLgwYpYrd9yS9Tqx0Wkjp/ASL---Modello-sito?type=design&node-id=1746-110611&mode=design&t=jj1Plhbpw9PeK1dM-4>`_

La pagina è composta da:

•	Una **sezione In evidenza** dove vengono messi in rilievo quei contenuti editoriali importanti per l’ASL a prescindere dalla data di pubblicazione;
•	Una sezione Ultime novità, dove i contenuti sono pubblicati in ordine cronologico inverso, dal più recente al meno recente;
•	Una **sezione Esplora per categoria**, con i collegamenti alle pagine categorie di secondo livello in cui sono suddivisi i contenuti della sezione;
•	Una **sezione Parliamo di**, con l’elenco degli argomenti con cui sono stati taggati i contenuti della sezione. Al click su un argomento si va su una Pagina aggregatrice argomento dedicata, sulla tab ASL comunica.


Pagina lista categoria di secondo livello
-------------------------------------------------

Al di sotto della pagina lista di primo livello ASL comunica, si diramano le pagine lista categoria di secondo livello. Una pagina lista categoria raccoglie i collegamenti a tutte le pagine foglia afferenti a quella specifica categoria di contenuto.

Una pagina lista categoria di secondo livello segue il layout `“Pagina lista di secondo livello – template base” <https://www.figma.com/file/wsLgwYpYrd9yS9Tqx0Wkjp/ASL---Modello-sito?type=design&node-id=1835-144054&mode=design&t=WyzUHPuw0Pq28VSs-4>`_, ed è composta da:

•	Il titolo della pagina, che coincide con il titolo della categoria di contenuti;
•	Una breve descrizione della categoria e del contenuto su pagina;
•	Una barra di ricerca dove inserire parole chiave per filtrare la lista dei risultati;
•	La lista dei filtri che un utente può selezionare, divisi in Utenti e Argomenti – su desktop i filtri sono sempre visibili e i risultati di pagina si aggiornano alla selezione del filtro, su mobile i filtri si aprono in una modale e i risultati si aggiornano al click sul pulsante “Mostra risultati”;
•	La lista dei contenuti.

Tipologie "Notizia", "Evento", "Bando e concorso"
---------------------------------------------------

Le tipologie di questa sezione, descritte nel documento di architettura (ODS XXMB), indicano gli attributi informativi necessari e l’ordine di presentazione degli stessi per creare pagine foglia:

•	**Tipologia Notizia e comunicato stampa**: riferibile a tutti i tipi di aggiornamento e comunicazione come comunicati stampa, avvisi e notizie;
•	**Tipologia Evento**: per la creazione di pagine evento. La tassonomia di riferimento per categorizzare questi contenuti è la Tassonomia Tipi di Evento; 
•	**Tipologia Bando o concorso**: per la creazione di bandi o concorsi rivolti a coloro che vogliono lavorare per l’ASL (come fornitori o come dipendenti specialisti del settore sanitario); Questa tipologia è stata impostata per presentare su pagina tutte le informazioni obbligatorie per legge, così da poter linkare a queste pagine dalla sezione Amministrazione trasparente senza dover duplicare i contenuti.
