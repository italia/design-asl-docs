Homepage
==========

L’homepage è stata progettata per fornire agli utenti una panoramica esaustiva dell’operato dell’ASL e i collegamenti rapidi ai contenuti più ricercati, tenendo conto anche delle necessità informative degli enti.

`Vai ai layout hi-fi dell’homepage <https://www.figma.com/file/wsLgwYpYrd9yS9Tqx0Wkjp/ASL---Modello-sito?type=design&node-id=606-52837&mode=design&t=9uULpf4w4oqcoP7U-4>`_

L’homepage del modello è composta da:

-	Una **barra di ricerca globale** all’interno del sito e un massimo di 6 **pulsanti di ricerca rapida** rappresentanti alcune parole chiave, come ad esempio gli argomenti più ricercati. Al click sui pulsanti, l’utente atterra su una pagina di risultati di ricerca per la parola chiave selezionata;
-	Una **sezione Notizie in evidenza**, dove l’ASL può mettere in rilivemo fino a 3 notizie scelte editorialmente, una in formato card grande e due in formato piccolo;
-	Una **sezione Servizi e Prestazioni**, in cui mettere in evidenza fino a un massimo di 3 pagine categoria di servizi più rilevanti per ciascuna ASL – consigliamo *Visite specialistiche*, *Esami e analisi*, *Prevenzione e vaccini*;
-	Una sezione **Fascicolo Sanitario Elettronico (FSE)**, che rimanda a una pagina servizio con la spiegazione dei principali servizi implementati sul FSE;
-	Una **sezione Come fare per**, che mette in evidenza da un minimo di 1 ad un massimo di 6 di guide passo per passo per procedure amministrative – consigliamo *Prenotare una visita o un esame*, *Pagare il ticket*, *Cambiare/scegliere il medico di base o pediatra*, *Ritirare un referto*, *Richiedere esenzioni*, *Iscriversi al Sistema Sanitario Nazionale*. 
-	Una **sezione Tutto per**, in cui saranno presenti i collegamenti alle pagine aggregatrici Utenti che la ASL avrà individuato e a cui vorrà dare maggiore risalto;
-	Una **sezione ASL Comunica**, che presenta gli ultimi contenuti editoriali pubblicati sul sito (notizie, comunicati stampa ed eventi) in ordine cronologico inverso (dal più recente al meno recente), da un minimo di 1 a un massimo di 3;
-	Una **sezione Bandi e concorsi**, che presenta gli ultimi bandi (da un minimo di 1 ad un massimo di 3) e concorsi (da un minimo di 1 ad un massimo di 3) pubblicati sul sito in ordine cronologico inverso (dal più recente al meno recente). Se non sono presenti né bandi né concorsi, la sezione può essere omessa dalla homepage.
- La **funzionalità di valutazione della chiarezza informativa delle pagine**, che permette agli utenti di lasciare feedback utile all'ente per migliorare i contenuti del sito.
