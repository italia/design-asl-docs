Pagine aggregatrici (Utente e Argomento)
===========================================
Le Pagine aggregatrici forniscono una navigazione alternativa dei contenuti del sito, sulla base di un argomento specifico o di una tipologia di utenza.

Il funzionamento delle Pagine aggregatrici si basa sull'uso della *Tassonomia argomenti dell'ASL* e *Tassonomia utenti dell'ASL*. I contenuti delle varie sezioni del sito possono essere taggati con le voci di queste tassonomie e raccolti nelle pagine aggregatrici, divisi in una serie di tab in base alla sezione di appartenenza del sito:

- **Tutti** (aggregazione di tutti i contenuti taggati, indipendentemente dalla sezione del sito a cui fanno riferimento);
- **Servizi e prestazioni**;
- **Come fare per**;
- **Strutture**;
- **ASL comunica**, quindi Notizie, Comunicati stampa, Eventi, Bandi e Concorsi;
- **Documenti**.

Nella pagina aggregatrice non è obbligatoria la presenza di contenuti riferibili a tutte le sezioni ma, per avere senso di esistere, questa pagina dovrà aggregare contenuti provenienti da almeno due sezioni di quelle elencate. Le varie tab della pagina dovrebbero apparire soltanto se ci sono dei contenuti da presentare.

Come ogni pagina del sito, le pagine aggregatrici presentano la **funzionalità di valutazione della chiarezza informativa** prima del footer, che permette agli utenti di lasciare feedback utile all'ente per migliorare i contenuti del sito.

`Vai ai layout hi-fi delle Pagine aggregatrici <https://www.figma.com/file/wsLgwYpYrd9yS9Tqx0Wkjp/ASL---Modello-sito?type=design&node-id=907-133729&mode=design&t=uVf0uxvoPpPLfHYv-4>`_

Alle **Pagine Utenti** è possibile accedere tramite homepage, dalla sezione "Tutto per", e dalle sezioni "A chi è rivolto" delle pagine foglia del sito. Per rendere le pagine Utenti utili, è necessario usare i tag con efficacia - ad esempio, per la pagina Anziani, aggiungi il tag solo ai servizi e le strutture dedicate esclusivamente a loro. Non si creerebbe, altrimenti, una navigazione alternativa rispetto alla consultazione della sezione del sito Servizi o Strutture.

Alle **Pagine Argomento** è possibile accedere dalle Pagine lista di primo livello e dalle pagine foglia che presentano la sezione "Parliamo di".
