Tassonomie
=============
Le tassonomie sono classificazioni gerarchiche di concetti, ovvero delle liste di nomenclature con cui si possono categorizzare i contenuti del sito. L’uso di tassonomie fornisce contesto ai contenuti e facilita la ricerca di contenuti correlati.

Le tassonomie del sito di una ASL sono:

•	Argomenti
•	Strutture
•	Utenti
•	Tipi di Notizia
•	Tipi di Evento
•	Tipi di Incarico
•	Tipi di Punto di Contatto
•	Tipi di Servizio

La lista delle tassonomie è riportata nel documento di architettura, con i link alle rispettive schede di dettaglio. La matrice Tipologie/Tassonomie indica le relazioni tra le Tipologie di contenuto e le tassonomie.
Come si può vedere sulla schede dettaglio nel `Documento di architettura dell’informazione (ODS 165KB) <https://designers.italia.it/files/resources/modelli/aziende-sanitarie-locali/Architettura-ModelloASL-DesignersItalia.ods>`_, le tassonomie presentano vari livelli di gerarchia e granularità. Nel classificare i contenuti (strutture, servizi e prestazioni, notizie, etc.) bisogna usare il maggior livello di dettaglio possibile. 

Ad esempio, la pagina informativa di una prestazione come “Screening per il tumore alla mammella”, userà la tassonomia “Utenti” e in particolare la voce di secondo livello “Donne”.
