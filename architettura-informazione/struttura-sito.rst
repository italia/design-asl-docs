Struttura del sito
=====================

Per visualizzare la struttura del modello di sito di una ASL, vai al Grafico dell’alberatura (PDF XXMB).

A partire dall’homepage (livello 0), il modello si dirama in 5 sezioni principali: 

- **Servizi e prestazioni**, con tutte le informazioni sui servizi sanitari offerti dall’ASL;
- **Strutture**, con le indicazioni delle strutture fisiche (e non amministrative) dove gli utenti possono recarsi per usufruire dei servizi sanitari;
-	**Come fare per**, con le guide passo per passo per usufruire delle procedure amministrative (iscrizioni, referti, pagamenti, prenotazioni);
-	**ASL Comunica**, con tutti i contenuti per tenere gli utenti aggiornati con le ultime novità;
-	**Organizzazione**, che presenta l’organizzazione dell’ASL da un punto di vista strettamente amministrativo.

Queste sezioni sono articolate in più livelli. In particolare, presentano:

-	una pagina lista di primo livello, utile a dare una panoramica dei contenuti della sezione e a smistare la navigazione degli utenti verso i contenuti di loro interesse;
-	una serie di pagine liste di secondo livello, utili a dividere ulteriormente i contenuti della sezione in categorie specifiche;
-	le pagine foglia, ovvero le pagine di dettaglio di un contenuto specifico – come può essere un servizio, la sede di un ospedale, un evento, una notizia.

Altri contenuti che si diramano a partire dall’homepage, ma che non sono organizzati in sezioni strutturate come le 5 principali, sono:

-	le pagine Utente, 
-	le pagine Argomenti, 
-	l’area riservata,
-	l’Amministrazione trasparente, 
-	l’Albo pretorio, 
-	la dichiarazione di accessibilità, 
-	l’informativa privacy, 
-	l’informativa cookie, 
-	la carta dei servizi, 
- la mappa del sito,
-	la pagina per l’invio di segnalazioni
- la pagina per le domande frequenti (FAQ).


