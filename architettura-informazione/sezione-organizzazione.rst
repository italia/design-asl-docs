Sezione Organizzazione
=========================
Questa sezione presenta com’è strutturata l’ASL da un punto di vista amministrativo, in base all’organizzazione interna.

Al primo livello, la sezione presenta una pagina lista “Organizzazione”.

Al secondo livello, la sezione si dirama in una serie di pagine che, in base a com’è strutturata l’ASL, possono essere:

•	Direzione generale (pagina foglia)
•	Direzione sanitaria (pagina foglia)
•	Direzione amministrativa (pagina foglia)
•	Distretti (pagina lista)
•	Dipartimenti (pagina lista)
•	Personale (pagina lista)
•	Documenti (pagina lista)
•	Lavora con noi (pagina foglia)
•	Ufficio relazioni con il pubblico (URP) (pagina foglia)
•	Centro Unico Prenotazioni (CUP) (pagina foglia)

Le tipologie di contenuto di riferimento per questa sezione sono: 

•	Unità organizzativa, per le pagine delle direzioni, distretti, dipartimenti e unità operative dell'ASL. Questa tipologia è stata progettata per mettere in risalto le competenze dell’unità, le sedi, i contatti, i direttori e il personale di riferimento;
•	Persona, per le pagine foglia della sottosezione *Personale*;
•	Documento, per le pagine foglia della sottosezione *Documenti*.

Le pagine *URP* e *CUP* possono seguire, invece, la struttura della tipologia Servizio. La pagina *Lavora con noi* può essere impostata liberamente dall'ASL in base alle proprie esigenze.

Per approfondire la struttura della sezione Organizzazione, vai al `Grafico dell’alberatura (PDF 4.3MB) <https://designers.italia.it/files/resources/modelli/aziende-sanitarie-locali/Alberatura-ModelloASL-DesignersItalia.pdf>`_.

Direzione
------------

Le pagine *Direzione* sono pagine foglia ospitate al secondo livello, create seguendo la tipologia Unità organizzativa.


Distretti e Dipartimenti
--------------------------

Le pagine *Distretti* e *Dipartimenti* (secondo livello) sono pagine lista che presentano tutti i distretti e i dipartimenti, con i collegamenti alle pagine foglia di dettaglio.

Le pagine specifiche di un distretto o di un dipartimento sono invece pagine foglia (terzo livello) create sulla base della tipologia Unità organizzativa. Al di sotto delle pagine dei singoli distretti e dipartimenti, possono essere aggiunti ulteriori livelli di alberatura, in base alle necessità, per ospitare le pagine delle Unità operative (quarto livello) che fanno capo a ciascun distretto o dipartimento – anche queste create seguendo la tipologia Unità organizzativa.

Personale
------------

La pagina *Personale* è una pagina lista che raccoglie e presenta tutte le pagine persona create per presentare il personale dell'ASL, sia medico che amministrativo.

Il layout di pagina segue il layout `“Pagina lista di secondo livello – template base” <https://www.figma.com/file/wsLgwYpYrd9yS9Tqx0Wkjp/ASL---Modello-sito?type=design&node-id=1835-144054&mode=design&t=WyzUHPuw0Pq28VSs-4>`_, ed è composto da:

•	Il titolo della pagina, che sarà “Personale”
•	Una breve descrizione del contenuto su pagina
•	Una barra di ricerca dove inserire parole chiave per filtrare la lista dei risultati
•	La lista delle persone che lavorano nella ASL – al click su una persona, l’utente naviga alla pagina foglia di riferimento, creata seguendo la Tipologia Persona.

Le pagine persona seguono la Tipologia persona sul Documento di architettura.

Vai al layout hi-fi di una pagina persona

Documenti
------------

La pagina *Documenti* è una pagina lista che raccoglie e presenta tutte le pagine documenti.

Il layout di pagina segue il layout `“pagina lista di secondo livello – template base” <https://www.figma.com/file/wsLgwYpYrd9yS9Tqx0Wkjp/ASL---Modello-sito?type=design&node-id=1835-144054&mode=design&t=WyzUHPuw0Pq28VSs-4>`_, ed è composto da:

•	Il titolo della pagina, che sarà “Documenti”
•	Una breve descrizione del contenuto su pagina
•	Una barra di ricerca dove inserire parole chiave per filtrare la lista dei risultati
•	La lista dei documenti – al click su un documento, l’utente naviga alla pagina foglia di riferimento, creata seguendo la Tipologia Documento.






