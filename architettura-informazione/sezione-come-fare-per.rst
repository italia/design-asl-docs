Sezione Come fare per
=========================

La sezione presenta guide passo per passo per aiutare gli utenti con le procedure più o meno complesse, come ad esempio alcune procedure amministrative per usufruire dei servizi sanitari erogati dall’ASL - Pagare il ticket, Prenotare una visita o un esame, Ritirare referti, Cambiare/scegliere il medico di base, Richiedere esenzioni, Richiedere certificati speciali.

Si tratta di tutte quelle procedure che richiedono all’utente di interfacciarsi con più uffici (dell’ASL stessa o al di fuori dell’ASL) o di seguire una serie di passaggi complessi, ognuno dei quali richiede accortezze o documenti specifici.

Al primo livello, la sezione presenta una pagina lista “Come fare per”. Al secondo livello sono direttamente presenti le pagine foglia delle guide alle procedure, create seguendo le indicazioni della tipologia di contenuto “Come fare per”.

Per approfondire la struttura della sezione Come fare per, vai al Grafico dell’alberatura (PDF XXMB).


Pagina lista di primo livello Come fare per
----------------------------------------------

La pagina lista di primo livello “Come fare per” ha lo scopo di presentare agli utenti una panoramica delle guide passo per passo disponibili sul sito.

`Vai ai layout hi-fi della pagina lista Come fare per <https://www.figma.com/file/wsLgwYpYrd9yS9Tqx0Wkjp/ASL---Modello-sito?type=design&node-id=2989-100817&mode=design&t=jj1Plhbpw9PeK1dM-4>`_

La pagina lista di primo livello dovrebbe presentare:

•	Il titolo di pagina;
•	Un sottotitolo di pagina con una breve descrizione dei contenuti della sezione;
•	Una barra di ricerca, dove gli utenti possono inserire parole chiave per filtrare i risultati;
•	L’elenco di tutte le pagine foglia “Come fare per”.


Tipologia Come fare per
--------------------------

La tipologia “Come fare per”, descritta nel documento di architettura (ODS XXMB), indica gli attributi informativi necessari e l’ordine di presentazione degli stessi per creare una pagina foglia Come fare per.

Sono stati creati 2 template utili alla stesura di questi contenuti:

•	Un template per procedure semplici: procedure che richiedono pochi, semplici passaggi e che possono essere spiegate con solo elemento testuale;
•	Un template per procedure complesse: procedure che possono coinvolgere più unità organizzative e che richiedono molti passaggi, oppure pochi passaggi ma per i quali è necessario condividere molte informazioni verso l’utente.

`Vai ai layout hi-fi di una pagina Come fare per <https://www.figma.com/file/wsLgwYpYrd9yS9Tqx0Wkjp/ASL---Modello-sito?type=design&node-id=1746-112794&mode=design&t=jj1Plhbpw9PeK1dM-4>`_
