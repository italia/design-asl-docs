Sezione Strutture
====================

La sezione risponde al bisogno degli utenti di scoprire dove vengono erogati i servizi sanitari a cui possono accedere nella propria ASL di riferimento. La sezione presenta quindi tutte le informazioni sulle **sedi fisiche** (e **non** amministrative) dove gli utenti possono recarsi.

Al primo livello, la sezione presenta una pagina lista “Strutture”.

Al secondo livello, la sezione si dirama in una serie di pagine categoria:

•	Ospedali
•	Ambulatori e poliambulatori
•	Laboratori di analisi
•	Ambulatori medici di base
•	Altre strutture territoriali

La tassonomia di riferimento che regola le nomenclature per le pagine categoria di questa sezione è la Tassonomia Tipi di Strutture. Le nomenclature individuate sono le più riconosciute dagli utenti, perciò le ASL dovrebbero sforzarsi di collocare le proprie strutture a partire da questa suddivisione. È comunque possibile aggiungere nuove categorie nel caso ci siano servizi sanitari che non rientrano nelle categorie individuate.

In alberatura, sono state portate al secondo livello le categorie di strutture più ricercate dagli utenti. La categoria Altre strutture territoriali è stata pensata come un contenitore per tutte le altre strutture che sono presenti in numero minore sul territorio e sono meno cercate dagli utenti ordinari (ad esempio, RSA, Hospice, Consultori, etc.). Ogni ASL può decidere se aggiungere pagine categorie specifiche in aggiunta a quelle sopraelencate, in base ai bisogni dei propri utenti (ad esempio, se le Case famiglia sono strutture molto richieste e ricercate dagli utenti di un determinato territorio, è possibile aggiungere una pagina categoria di secondo livello “Case famiglia” invece che relegare questi contenuti in “Altre strutture territoriali”).

Direttamente sotto le pagine lista di secondo livello (pagine categoria), sono presenti le pagine foglia delle strutture afferenti a quella specifica categoria, create seguendo le indicazioni della tipologia di contenuto “Struttura”.

Per approfondire la struttura della sezione Strutture, vai al Grafico dell’alberatura (PDF XXMB).


Pagina lista di primo livello Strutture
-------------------------------------------

La pagina lista di primo livello “Strutture” ha lo scopo di presentare agli utenti una panoramica delle sedi fisiche dove è possibile recarsi per usufruire di prestazioni sanitarie. 

`Vai ai layout hi-fi della pagina Strutture <https://www.figma.com/file/wsLgwYpYrd9yS9Tqx0Wkjp/ASL---Modello-sito?type=design&node-id=1746-112280&mode=design&t=jj1Plhbpw9PeK1dM-4>`_

La pagina è composta da:

•	Una **sezione In Evidenza**, destinata alle notizie correlate alle strutture che la ASL deciderà di mettere in risalto. Possono essere messi in evidenza contenuti editoriali che sia correlati alle strutture dell’ASL. Questi contenuti possono essere pescati da quelli taggati con l’argomento “Organizzazione”
•	Una **sezione Esplora per categoria**, in cui sarà presente l’elenco delle categorie per le quali sono categorizzate le diverse strutture, con nome e descrizione.

Pagina lista categoria di struttura

Al di sotto della pagina lista di primo livello Strutture, si diramano le pagine lista categoria di secondo livello. Una pagina lista categoria raccoglie i collegamenti a tutte le pagine strutture servizio afferenti a quella specifica categoria.

`Vai ai layout hi-fi della pagina categoria di struttura <https://www.figma.com/file/wsLgwYpYrd9yS9Tqx0Wkjp/ASL---Modello-sito?type=design&node-id=1746-112299&mode=design&t=jj1Plhbpw9PeK1dM-4>`_

Una pagina lista categoria di secondo livello segue il layout indicato come “pagina lista di secondo livello – Strutture”, ed è composta da:

•	Il titolo della pagina, che coincide con il titolo della categoria di servizio
•	Una breve descrizione della categoria e del contenuto su pagina
•	Una barra di ricerca dove inserire un indirizzo per filtrare le strutture dalla più vicina alla più lontana (opzionale) – in questo caso, ogni struttura nella lista sottostante presenterà anche l’indicazione della distanza in km
•	Solo nel caso della pagina Altre strutture territoriali, una barra con i filtri per selezionare categorie specifiche di strutture
•	Una mappa interattiva che presenta la posizione delle strutture sul territorio
•	La lista delle strutture con i collegamenti alle pagine foglia di riferimento.

Tipologia Struttura
-----------------------

La tipologia “Struttura”, descritta nel documento di architettura (ODS XXMB), indica gli attributi informativi necessari e l’ordine di presentazione degli stessi per creare una pagina foglia di una **struttura fisica (non sedi amministrative)** dove gli utenti possono recarsi per usufruire di una prestazione sanitaria.

La tipologia “Struttura” è stata progettata per mettere in risalto le informazioni “pratiche” più ricercate dagli utenti delle ASL, come a chi è dedicata la struttura, indirizzo, modalità di accesso, orari di apertura, i contatti e l’elenco dei servizi erogati.

`Vai al layout hi-fi di una pagina struttura <https://www.figma.com/file/wsLgwYpYrd9yS9Tqx0Wkjp/ASL---Modello-sito?type=design&node-id=1746-112766&mode=design&t=jj1Plhbpw9PeK1dM-4>`_



