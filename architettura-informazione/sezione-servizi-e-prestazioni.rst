Sezione Servizi e prestazioni
=================================

La sezione risponde al bisogno degli utenti di scoprire quali sono i servizi e le prestazioni a cui possono accedere nella propria ASL di riferimento.

Al primo livello, la sezione presenta una pagina lista “Servizi e prestazioni”.

Al secondo livello, la sezione si dirama in:

-	Visite specialistiche (pagina lista / pagina categoria)
-	Esami e analisi (pagina lista / pagina categoria)
-	Prevenzione e vaccini (pagina lista / pagina categoria)
-	Percorsi di cura e assistenza (pagina lista / pagina categoria)
-	Igiene pubblica e animali (pagina lista / pagina categoria)
-	Interventi di chirurgia (pagina lista / pagina categoria)
-	Pronto soccorso (pagina servizio)
-	Fascicolo sanitario elettronico (pagina servizio)

La tassonomia di riferimento che regola le nomenclature per le pagine categoria di questa sezione è la Tassonomia dei servizi di una ASL. Le nomenclature individuate sono le più riconosciute dagli utenti, perciò le ASL dovrebbero sforzarsi di collocare i propri servizi a partire da questa suddivisione. È comunque possibile aggiungere nuove categorie nel caso ci siano servizi che non rientrano nelle categorie individuate.

Direttamente sotto le pagine lista di secondo livello (pagine categoria), sono presenti le pagine foglia dei servizi afferenti a quella specifica categoria, create seguendo le indicazioni della tipologia di contenuto “Servizio”.

Per approfondire la struttura della sezione Servizi e prestazioni, vai al `Grafico dell’alberatura (PDF 4.3MB) <https://designers.italia.it/files/resources/modelli/aziende-sanitarie-locali/Alberatura-ModelloASL-DesignersItalia.pdf>`_.


Pagina lista di primo livello Servizi e prestazioni
-------------------------------------------------------

La pagina lista di primo livello “Servizi e prestazioni” ha lo scopo di presentare agli utenti una panoramica dei principali servizi e categorie di servizio a cui possono accedere presso l’ASL. 

`Vai al layout hi-fi della pagina Servizi e prestazioni <https://www.figma.com/file/wsLgwYpYrd9yS9Tqx0Wkjp/ASL---Modello-sito?type=design&node-id=1746-110642&mode=design&t=9uULpf4w4oqcoP7U-4>`_

La pagina è composta da:

•	Una **sezione Servizi in evidenza**, dove ogni ASL può mettere in risalto fino a 3 servizi, come i più ricercati o quelli particolarmente rilevanti in un determinato periodo (ad esempio, il Vaccino antinfluenzale in autunno);
•	Una **sezione Esplora per categoria**, dove sono elencate le card che collegano alle varie pagine categoria, con titolo e descrizione. Questo è un elemento obbligatorio;
•	Una **sezione Come fare per**, in cui presentare i collegamenti alle guide passo per passo correlate ai servizi, presenti nella sezione del sito Come fare per - consigliamo *Come pagare un ticket*, *Prenotare una visita o un esame*, *Pagare il ticket*, *Cambiare/scegliere medico di base o pediatra*, *Ritirare referti*, *Richiedere esenzioni*;
•	Una **sezione Fasciolo Sanitario Elettronico (FSE)** che porta alla scheda servizio dedicata;
•	Una **sezione Pronto Soccorso** che rimanda alla sceda servizio dedicata. Nella scheda è obbligatorio rendere disponibile le informazioni relative allo stato di affollamento del pronto soccorso. Questa informazione può essere incorporata all’interno della scheda servizio o in alternativa può rappresentare un link verso la piattaforma regionale di riferimento;
•	Una **Parliamo di**, in cui sono riportati i collegamenti verso ciascun argomento a cui sia stato correlato un contenuto appartenente alle categorie dei servizi. Il click su un argomento porta a una Pagina aggregatrice con la tab Servizi selezionata.


Pagina lista categoria di servizio
-------------------------------------

Al di sotto della pagina lista di primo livello Servizi e prestazioni, si diramano le pagine lista categoria di secondo livello. Una pagina lista categoria raccoglie i collegamenti a tutte le schede servizio afferenti a quella specifica categoria.

`Vai al layout hi-fi della pagina lista categoria di servizio <https://www.figma.com/file/wsLgwYpYrd9yS9Tqx0Wkjp/ASL---Modello-sito?type=design&node-id=1746-112290&mode=design&t=9uULpf4w4oqcoP7U-4>`_

Una pagina lista categoria di secondo livello segue il layout indicato come `“pagine lista di secondo livello – template base” <https://www.figma.com/file/wsLgwYpYrd9yS9Tqx0Wkjp/ASL---Modello-sito?type=design&node-id=1835-144054&mode=design&t=9uULpf4w4oqcoP7U-4>`_, ed è composta da:

•	Il titolo della pagina, che coincide con il titolo della categoria di servizio;
•	Una breve descrizione della categoria e del contenuto su pagina;
•	Una barra di ricerca dove inserire parole chiave per filtrare la lista dei risultati;
•	La lista dei filtri che un utente può selezionare, divisi in Utenti e Argomenti – su desktop i filtri sono sempre visibili e i risultati di pagina si aggiornano alla selezione del filtro, su mobile i filtri si aprono in una modale e i risultati si aggiornano al click sul pulsante “Mostra risultati”;
• La lista dei contenuti.

Tipologia “Servizio”
----------------------

La tipologia “Servizio”, descritta nel documento di architettura (ODS XXMB), indica gli attributi informativi necessari e l’ordine di presentazione degli stessi per creare una pagina foglia di un servizio sanitario o di una prestazione. La tipologia “Servizio” è stata progettata per mettere in risalto le informazioni “pratiche” più ricercate dagli utenti delle ASL, come le modalità di accesso al servizio, tempi di attesa, indirizzi, orari di apertura e contatti.

`Vai ai layout hi-fi di una pagina servizio <https://www.figma.com/file/wsLgwYpYrd9yS9Tqx0Wkjp/ASL---Modello-sito?type=design&node-id=1746-112757&mode=design&t=9uULpf4w4oqcoP7U-4>`_

La tipologia “Servizio” è abbastanza flessibile da adattarsi a ogni categoria di servizio o prestazione identificata. Per le ASL che hanno invece bisogno di una struttura sequenziale (passo per passo) per i percorsi di cura, è possibile usare il layout della tipologia Come fare per.


